---
title: "Il Viaggio Incantato di Tarassaco"
date: "2024-01-03"
tags: ['storiella','Tarassaco']
---

C'era una volta un piccolo seme di Tarassaco che volava leggero nel cielo, cullato dalla dolce brezza del vento. Il suo viaggio lo portò a posarsi delicatamente sul terreno, avvolto dal suo piccolo paracadute bianco.

Il piccolo seme si sentiva freddino, ma presto le foglie di un albero vicino si stesero su di lui come una coperta, e il vento lo coprì con la terra. Ora, il seme si ritrovava solo al buio, e il vento sussurrava: "Buonanotte, piccolo seme." Così, il piccolo seme chiuse gli occhi e si addormentò.

I giorni passavano, la neve cadeva e il seme si raggomitolava sotto la sua copertina di terra e foglie, continuando il suo sonnellino. Le settimane scorrevano, la pioggia tamburellava leggera, e il piccolo seme sorrideva nei suoi sogni tranquilli.

Un bel giorno, un raggio di sole penetrò nel terreno, riscaldando il piccolo seme. Sbadigliò, aprì gli occhi e si rese conto che era finalmente primavera! Era il momento di crescere!

Piccole radici scaturirono dal piccolo seme, penetrando sempre più in profondità nel terreno. Il seme si aprì, e un piccolo germoglio bianco iniziò a emergere, crescendo sempre più in alto.

Il piccolo seme era diventato una piantina! Si stiracchiava, il suo germoglio diventava uno stelo verde con due foglioline seghettate che sembravano i denti di un leone. Lo stelo cresceva dritto e forte, e sopra di esso apparve un bocciolo verde.

Il bocciolo si schiuse, rivelando un'infiorescenza gialla chiamata capolino. Ogni mattina, al calore del sole, la piantina apriva la sua corolla di petali, mostrando i flosculi profumati al centro. E così iniziava la magia, con api e farfalle che facevano visita alla nuova amica del prato.

La piccola piantina cresceva e il suo calice si apriva, aspettando la visita delle api. Non dovette aspettare a lungo, perché presto un'ape giunse, attratta dai colori vivaci della corolla. La piccola ape si divertiva a raccogliere il nettare, ma inavvertitamente si impiastricciava di polline.

La piccola ape, pasticciona e indaffarata, si mosse da un fiore all'altro, trasportando il polline e contribuendo alla vita del prato. Con il passare del tempo, l'ovario della piantina si trasformò in frutto, contenente piccoli semi.

I semi, chiamati acheni, erano pronti a viaggiare. Il calice di sepali si trasformò in un soffice ciuffo di peli bianchi, il pappo, simile a una mongolfiera. Ogni piccolo pelo del pappo era attaccato a un semino, come un paracadute. La piantina di Tarassaco era pronta ad affidare i suoi semi al vento.

E così, un bambino si avvicinò e …FWWD… soffiò sul pappo. Ed ecco
che i semini volarono su su nel cielo, ognuno con il suo piccolo paracadute bianco.
---
title: "Domande e Risposte sulle Piante"
date: "2024-01-03"
<<<<<<< HEAD
tags: ['nature', 'plants']
=======
>>>>>>> 3ea2c7f8f84e02d4f231af93f5001c909859c939
---

**Cosa e come mangiano le piante?**

Anche le piante per crescere hanno bisogno di cibo.
Generalmente provvedono da sé, tramite le radici assorbono acqua e sali minerali presenti nel terreno.
Questi (H2O + sali minerali) formano la linfa grezza che viene trasportata dalle radici alle foglie tramite lo
xilema che è composto da dei tubi rigidi e si trova nella parte più dura del tronco (che non a caso si chiama
durame).
Una volta che la linfa grezza è arrivata alle foglie, entrano in gioco gli stomi (delle minuscole fessure sotto la
foglia) che “mangiano” (assorbono) l’anidride carbonica. Ma questo non basta, infatti la pianta, grazie alla
clorofilla (sostanza verde presente sulle foglie), cattura la luce del sole e con l’anidride carbonica trasforma
la linfa grezza in linfa elaborata (che contiene zuccheri deliziosi per la pianta). La linfa elaborata viene
distribuita in tutta la pianta e va alle radici tramite dei piccoli vasi capillari presenti nel floema (detto anche
libro).
Durante il pasto, la pianta lascia l’acqua in eccesso sotto forma di vapore acqueo e l’ossigeno, che è un
elemento fondamentale per molti esseri viventi, noi inclusi.
Gli alberi riescono facilmente a resistere alla fame, ma se manca l’acqua soffrono. Quando c’è tanta siccità
e gli alberi hanno sete, iniziano a produrre degli ultrasuoni. In un certo senso si può dire che gli alberi
assetati, producano delle vere e proprie urla che nel linguaggio del bosco servono ad avvisare i vicini che
l’acqua sta per esaurirsi.

**Le piante respirano?**

Anche le piante respirano! Il loro modo di respirare è molto simile al nostro. Di notte, assorbono ossigeno e
rilasciano anidride carbonica.
E di giorno?
Anche di giorno le piante respirano, ma in maniera diversa. Di giorno, infatti, sfruttano il sole per fare la
fotosintesi, quindi “inspirano” anidride carbonica e buttano fuori ossigeno.

**Le piante sudano?**

Si, anche le piante “sudano” tramite la traspirazione. Questa è un modo per rilasciare le sostanze che non
servono più. Per esempio, le piante rilasciano l’acqua in eccesso durante la fotosintesi tramite gli stomi
(forellini minuscoli sotto le foglie). Un po’ come noi che rilasciamo il sudore tramite i pori, cioè forellini
minuscoli sulla pelle.

**Come comunicano gli alberi?**

Tramite odori e suoni sia tramite radici che tramite il vento che aiuta a spargere i segnali odorosi (es.
tannini) prodotti dagli alberi per difendersi dagli insetti.

**Cosa si dicono gli alberi?**

Avvisano se ci sono dei predatori (esempio degli erbivori che stanno rosicchiando le loro foglie), o degli
insetti. Le piante comunicano quando l’acqua sta per scarseggiare o quando hanno bisogno di aiuto nella
lotta contro degli insetti o se hanno bisogno di sostanze nutritive in più.

**Come vedono gli alberi?**
Gli alberi hanno gli occhi? Macchè.
Ma siamo proprio sicuri che non vedano?
Gli alberi e le piante in realtà percepiscono, distinguono la qualità e quantità di luce. Ma come fanno?
Le piante percepiscono la qualità della luce tramite dei “fotorecettori” che sono delle cellule che
riconoscono le diverse lunghezze d’onda della luce e dicono alla pianta da dove viene la luce. Le piante
riconoscono le radiazioni del rosso, del blu e dell’ultravioletto e in base a queste decidono quando è il
momento giusto per germogliare, per crescere in altezza e per fiorire. Per esempio, i semi rimangono al
calduccio nel terreno e scelgono di germogliare quando “vedono” i raggi infrarossi sul pezzettino di terra
che li copre. Quello è il segnale! La vegetazione ha lasciato al semino un posticino libero per emergere e
iniziare la sua vita in superficie. Mentre i nostri fotorecettori sono gli occhi, i fotorecettori delle piante sono 3 e si chiamano: **fitocromi**, **criptocromi** e **fototropin**.
Ma dove si trovano questi “occhi” nelle piante?
Sono in un punto solo come nel nostro caso o sono sparsi?
Gli occhi delle piante sono dove c’è verde, quindi sulle foglie, sui germogli, sugli apici vegetativi, sui viticci,
sugli steli e sul legno verde. Ma non solo! Si trovano anche sulle radici, però a questi occhi sotterranei la
luce non piace per niente e la evitano.

**Come sentono gli odori le piante?**
Le piante annusano con tutto il corpo, un po’ come se avessero tanti minuscoli nasi che li ricoprono dalle
radici alla chioma.

**Ma a che serve l’olfatto alla pianta?**
A comunicare con l’ambiente che la circonda, soprattutto a comunicare con i vicini e con gli insetti. Ogni
pianta ha il suo odore e questo contiene parole che nel mondo vegetale significano attrazione, repulsione o
presenza di un pericolo. Ogni pianta tramite i suoi fiori produce dei messaggi indirizzati alle api o alle
formiche o alle farfalle o ai coleotteri per invitarli a prendere il suo polline e per chiedere ai piccoli insetti di
portarne altro da altre piante della stessa specie.
Anche se ogni pianta ha un suo vocabolario unico, ci sono dei messaggi che sono compresi da ogni pianta,
anche quelle più diverse tra loro. Per esempio se una pianta è sotto stress, per l’attacco di un insetto o di
un erbivoro o per il troppo caldo o freddo, produce una molecola chiamata metil-giasmonato che significa
letteralmente “non sto bene”. Questo messaggio, trasportato dal vento, arriva alle piante vicine che si
preparano a difendersi. C’è chi, come la quercia produce delle sostanze che rendono amare le sue foglie,

altri producono delle sostanze velenose per gli insetti che brucano le foglie, altri, come l’olmo e il pino,
producono altri segnali odorosi per attrarre degli alleati, come le vespe che mangiano gli insetti ospiti.

**Come si spostano gli alberi?**
***Gli alberi hanno le gambe?***
![Alberi che camminano](/images/alberi_camminanti.png)

![Albero che si arrampica](/images/alberi_camminanti1.png)

Le piante non si spostano come noi, non hanno le gambe e una volta che il seme germoglia in un posto,
quello sarà la loro casa per tutta la vita.
Ma allora non si spostano proprio?
Le piante ogni giorno conquistano maggiore spazio grazie alle radici. Queste avanzano silenziose sotto
terra, esplorando il territorio in cerca di acqua e sali minerali utili alla pianta e scambiando informazioni con le altre piante (tramite le radici) e i funghi (tramite i miceli).

Il vero spostamento, migrazione degli alberi, avviene tramite la **dispersione dei semi**.
Le piante non potendo spostarsi fisicamente da sole hanno bisogno dell’aiuto di alcuni alleati.


**Quali sono gli alleati delle piante?**

C’è chi si affida all’aiuto del **vento** per spargere i propri semi. Per esempio i semini della ***vitalba*** e del ***dente di leone*** (detto soffione) sono attaccati a dei peletti bianchi che fanno da paracadute quando il vento li
muove e li fa volare lontano.

Anche la ***betulla***, l’***olmo*** e il ***pioppo*** affidano i loro semi al vento, però questi
hanno delle specie di ali per farsi trasportare meglio e andare più lontano.
Le piante e gli alberi che hanno il vento come alleato corrono un **rischio maggiore** rispetto alle altre piante
perché i semi potrebbero posarsi sull’acqua, sull’asfalto, su rocce, su posti troppo densi di vegetazione dove
non c’è spazio per loro. Questo può capitare anche ad altre piante che hanno strategie diverse ma i semi
alati o con il pappo (piumato come il paracadute del soffione) sono molto piccoli per essere più leggeri e
viaggiano con poche scorte di cibo.
Invece ci sono piante che hanno semi più grossi e con più scorte di “cibo” in caso dovessero starsene buone
buone nascoste sotto il terreno per un po’. Per esempio le ghiande della quercia e del faggio sono grandi e
sono così ricche di nutrienti che gli **scoiattoli**, i **caprioli**, i **cinghiali** e l’**uccello ghiandaia** non riescono a
resistere e li mangiano.


***Ma se vengono mangiati come fanno a sopravvivere?***

I semi sono ricoperti da un guscio e alcuni di questi non vengono digeriti dagli animali che li espellono
tramite la **cacca!** Questa non solo li protegge da altri predatori, ma li tiene al calduccio e gli da extra
nutrimento.
Inoltre gli scoiattoli sono un po’ distratti e a volte si dimenticano dove hanno nascosto i semi per l’inverno.
Così questi, grazie alle loro scorte di cibo possono sopravvivere all’inverno e germogliare quando inizia la
primavera.

Alcune piante stringono alleanze con gli **insetti**. Per esempio la ***viola*** e l’***achillea millefoglio*** (detta ***erba delle formiche***) hanno i semi cosparsi di una sostanza zuccherina per attirare le formiche, che una volta mangiato
tutto il nutrimento zuccherino, allontanano i semi dal loro formichiere e li portano dove possono crescere
tranquilli.

![Formiche collaborative](/images/formiche.png)

Alcune piante preferiscono **"prendere un passaggio" dagli animali** che passano da lì. Per esempio i semi della
***bardana*** hanno brattee ricurve e uncinate che li permette di rimanere attaccate al pelo degli animali che
passano. Stessa strategia è utilizzata dal ***Gallium apatine***, non a caso chiamato ***“attacca-veste”*** proprio per i
suoi piccoli frutti ricoperti di **spine uncinate** che si attaccano al pelo degli animali o ai vestiti.

Il ***vischio***, che vive sul tronco di numerose querce, si chiama così perché le sue belle bacche rosse sono
ricoperte da una sostanza vischiosa. Gli **uccellini** ne vanno ghiotti, ma quando beccano le bacche la sostanza
appiccicaticcia che ricopre le ricopre le fa rimanere attaccate al becco. Così le bacche vengono trasportate
su un altro albero, sul cui ramo l’uccello si strofina cercando di pulirsi. Il seme con il suo involucro
appiccicoso aderisce al ramo e germinerà mettendo le radici in una fessura del legno.
Alcune piante fanno schizzar via i loro semi per farli arrivare più lontano.
Quando il frutto del ***cetriolo asinino*** è maturo, per esempio, al minimo tocco lascia fuoriuscire liquido
(mucillagine) e semi. La pressione accumulata in un frutto maturo è molto superiore a quella di uno
pneumatico d&#39;auto tanto che quando il frutto si stacca dal peduncolo i semi e la mucillagine vengono
sparati fuori ad una velocità di circa 10 m/s e ad una distanza anche di oltre 12 m!

**Meglio da soli o insieme?**

Insieme gli alberi sono più forti perché condividono e distribuiscono equamente l’acqua e le sostanze
nutritive e fanno si che ciascun amico albero sia messo in condizione di raggiungere il massimo della forma.
Gli alberi sanno di essere più forti insieme ma a volte se ne dimenticano. Quando si libera uno spazio e c’è
quindi più luce disponibile, ognuno sembra pensare a se. Così i più deboli rischiano di non farcela. Ma con la mancanza degli alberi più deboli, anche gli alberi più forti ci perdono, perché si trovano improvvisamente
esposti al vento e al sole e questo comporta un enorme cambiamento. Gli alberi hanno dei tempi di
reazioni molto lenti, quasi paragonabili a quelli dei bradipi. Gli alberi sono una specie di bradipi vegetali. Nel
senso che ci mettono anni, addirittura anche una ventina di anni se sono veloci, a ripristinare l’equilibrio
ottimale. Inoltre, gli alberi forti non sono immuni ai batteri e agli insetti e in situazioni di emergenza sanno
di poter contare sull’aiuto della comunità.

**Gli alberi sono tutti uguali?**

Ma certo… che no. Ogni specie è diversa dalle altre e ci sono anche differenze all’interno della stessa
specie. Per esempio ci sono alberi (come i pini, abeti, querce, betulle, pioppi) che hanno bisogno di molta
luce per crescere bene, mentre ci sono altri alberi che se la cavano bene anche con poca luce (come il
faggio e il tasso). I primi si dicono eliofili, gli ultimi sciafili.
Un’altra differenza consiste nelle temperature ottimali. Ci sono alberi (come l’abete rosso) che preferiscono
i climi freddi caratterizzati da inverni lunghi e estati brevi, e altri come (pini,querce e faggi) che preferiscono
un clima caldo e più temperato.
Ancora ci sono alberi (come la betulla e il pioppo) che sembrano avere una gran fretta di crescere e a cui
non dispiace allontanarsi dalla comunità d’origine (la famiglia), mentre altri alberi (come il faggio e la
quercia) hanno bisogno della comunità per vivere e si sentono più forti rimanendo vicino la famiglia
d’origine.
Ma non finisce qui! Ogni singolo albero ha un proprio carattere anche se appartiene alla stessa
comunità/famiglia. Per esempio c’è chi decide di andare in letargo prima dei suoi vicini, chi preferisce
metter da parte più sostanze nutritive in caso di emergenza, mentre c’è chi decide di mantenere le foglie
più a lungo possibile prima che l’inverno inizi per sfruttare di più la luce per la fotosintesi.

**Com’è fatta una pianta?**
Le piante e gli alberi hanno tutti le stesse parti principali:
le radici, il fusto (detto tronco negli alberi e stelo nei fiori) e le foglie (che nell’albero formano la chioma).

1. Le **radici** che sono essenziali per procurarsi sostanze nutritive e per tenersi salde al suolo. Queste penetrano
nel terreno e comunicano con le altre piante vicine e con i funghi. Le radici possono essere di due tipi (es: a
fittone come la carota o fascicolata come il frumento e la cipolla).
Le radici delle piante si toccano anche a chilometri di distanza e tramite i miceli dei funghi si
scambiano le informazioni tramite la produzione di sostanze chimiche.

2. Il **tronco** degli alberi da sostegno ed è composto da tanti strati. Ognuno con una funzione precisa.
   - La corteccia è il rivestimento più esterno del tronco e ha il compito di proteggere la il
tronco dai parassiti (es. insetti, funghi e batteri) e da vento, pioggia, grandine e neve.
   - Il ***libro*** (detto anche ***floema***) è uno strato del tronco composto da fibre flessibili che
conducono l&#39;acqua e i sali minerali, un composto detto linfa, dalle radici ai ramificazioni fino
alle foglie.
   - Il ***cambio*** è lo strato di cellule tanto sottile da essere quasi invisibile che si trova tra il legno
(verso gli strati più interni) e il libro (verso gli strati più esterni). Al cambio spetta la
funzione di produrre il materiale necessario alla crescita della pianta
   - Il ***legno*** (detto anche ***xilema***) è lo strato interno del legno, di forma cilindrica, a cui spetta la funzione di sostenere l&#39;albero.
   
   La **parte legnosa** è composta da due parti:
   - l’ ***alburno***, che, essendo legno “nuovo”, tenero e ricco di linfa, è particolarmente
apprezzato da insetti e parassiti. Si trova nella zona più esterna ed è molto più chiaro degli
altri strati. Man mano che l’albero cresce, le cellule dell’alburno invecchiano e diventano
più scure e dure come quelle della parte del legno più interna al tronco, il durame,
- il ***durame*** è la parte più pregiata dell’albero ed è composto da uno strato spesso formato
da cellule morte. Se si guarda bene, si possono vedere degli anelli concentrici detti anelli
annuali. Il numero, il colore e lo spessore di questi anelli ci raccontano la storia dell’albero.
Il numero degli anelli ci aiuta a capire quanti anni ha l’albero. Gli anelli prodotti in
primavera sono chiari, mentre quelli prodotti in autunno sono più scuri.
Tanto più un albero è giovane e/o in salute tanto più spessi sono gli anelli. Invece se gli
anelli sono sottili, vuol dire che quella stagione l’albero è cresciuto poco perchè, magari, si
è dovuto difendere dall’attacco di insetti o di patogeni, o il clima è stato troppo freddo o
troppo caldo oppure è un albero anziano.
- Il ***midollo*** è la parte più interna del tronco. E’ chiaro, spugnoso e molle per attutire eventuali
compressioni nel tronco. Contiene sostanze nutritive di riserva. In alcuni alberi il midollo si
può consumare fino a scomparire del tutto, lasciando al suo posto solo legno (durame)
oppure una cavità vuota al centro del tronco.

![Struttura tronco](/images/struttura_tronco.png)


3. **Le foglie** Le foglie possono essere di varie forme e dimensioni. Anche qui possono essere disposte a mosaico
come le foglie dell’olmo per catturare più luce, oppure possono avere una delle due superfici più
chiara (come la betulla e l’ulivo) per sfruttare anche il riflesso del sole su queste e ottimizzare il
processo di fotosintesi. Ma la differenza principale sta nella strategia che ciascun albero adotta
nella stagione più fredda, cioè in inverno. Ci sono alberi che mantengono sempre la chioma verde,
anche quando nevica e fa freddo, questi alberi sono detti sempreverdi o conifere (proprio per la
forma a cono della loro chioma) e generalmente le loro foglie hanno la forma di aghi. Questi si
difendono dal gelo producendo una sostanza antigelo e una distribuzione particolare dei rami che,
quando la neve si posa su di essi, si abbassano a mo di tetto spiovente. Questa strategia adottata
dai sempreverdi ha il vantaggio di iniziare a “cibarsi” di luce e crescere molto prima delle loro
compagne latifoglie. Queste lasciano cadere le foglie prima che arrivi l’inverno ed andare in letargo.
Perché lo fanno? Perché, non avendo le foglie ad ago, la neve accumulata sulla chioma

produrrebbe un peso difficile da reggere, in più mantenere le foglie per tutto l’anno ha un costo
energetico. Non solo, le foglie che cadono e si posano ai piedi (o meglio radici) degli alberi,
permettono al suolo di mantenere l’umidità giusta e la giusta protezione delle radici dal freddo.
Può capitare di trovare alcuni giovani alberelli di quercia mantenere le foglie secche anche in
inverno. Se mai doveste vedere un alberello in questa situazione vuol dire che il furbetto ha
approfittato della maggiore esposizione alla luce lasciatagli dai suoi parenti o amici ormai spogli per
cercare fino all’ultimo minuto di catturare gli ultimi raggi caldi del sole per crescere in altezza.
Rimanendo però sorpreso da un’ ondata di gelo e stato costretto ad andare in letargo prima di
poter liberarsi delle foglie.



---
title: "Riflessione sulla connessione uomo natura"
date: "2024-01-03"
tags: ['elementi','activities', 'stagioni', 'seasons']
---

**RICONOSCERSI PARTE DELLA NATURA DONA UN SIGNIFICATO PROFONDO ALL’ESISTENZA STESSA.**

Nell’alternarsi delle stagioni e in ogni singolo elemento della natura è contenuto un insegnamento, una guida da parte di Dio o dell’Universo su come evolverci. Non esiste essere umano senza guida se questo si riconosce come un tutt’uno con la natura e segue l’esempio degli alberi. “Tutto, nell’Universo, è regolato dalla **Legge di Analogia** e da quella **del Ciclo**.
La prima ci indica le similitudini che esistono tra piccolo e grande, tra macrocosmo e microcosmo e tra i vari regni di natura.
La seconda ci ricorda che la vita avviene per cicli. Ogni giornata, mese, stagione o anno, hanno un inizio ed una fine, una fase crescente ed una calante” (https://spiraglidiluce.org/2018/03/20/rituale-per-lequinozio-di-primavera-2018/).

Ogni stagione contiene una dettagliata strategia per rinascere dopo la “morte”, fiorire, dare frutto e raccoglierci nel silenzio invernale. La natura nelle sue fasi contengono le allegorie di tutti i cicli (da quelli femminili a quelli lunari). Tutto è un'allegoria al ciclo che regola l’universo, cioè il ciclo vita-morte-vita che in linguaggio alchemico è espresso con albedo, nigredo, rubedo e Xantosi o Citrinitas. (https://unoeditori.com/nigredo-e-albedo-il-viaggio-alchemico-dellanima-dalle-tenebre-alla-luce/). Il ciclo vita-morte-vita è presente in ogni evento sia macroscopicamente, come per esempio avviene nell’alternanza delle fasi di vita di un essere vivente, che microscopicamente, ciclo mestruale nell’utero della donna. 
Il **ciclo vita-morte-vita** trova conferma e supporta le teorie sulla reincarnazione, non limitando così l’esistenza alla mera dualità vita-morte. Anche il parto include il passaggio dalla morte alla vita, infatti sia la mamma che il bambino per un attimo sono certi di morire. In natura **la morte è rappresentata dall’inverno**. In questa stagione sia gli animali che gli alberi vanno in letargo. Il paesaggio si presenta immobile, silenzioso e buio e anche noi ci sentiamo spesso malinconici.
La natura suggerisce all’ uomo di comportarsi come il seme che si racchiude e nasconde sotto terra al calore del terreno aspettando un segnale dall’ambiente per germogliare. Qui il seme riceve il calore e il nutrimento dalla terra che è collegata al primo chakra e rappresenta archetipicamente i nostri antenati. Queste sono le radici del nostro albero genealogico e, oltre a darci un senso di appartenenza (esigenza psicologica fondamentale, dopo il soddisfacimento dei bisogni base di sopravvivenza), ci danno nutrimento. Basti pensare alle biomasse prodotte dalle piante morte e a come producano nutrimento per altre piante. Il **periodo di internamento** e di **letargia** del seme è l’inverno che archetipicamente simboleggia la morte (**Nigredo**). Questo ci da delle indicazioni su cosa fare quando ci sentiamo profondamente sconnessi e separati da sé e dalla vita stessa e in balia del caos e della mancanza di fiducia. Dobbiamo fare come il seme in inverno: raccoglierci, lasciare che la terra, i nostri cari/antenati si prendano cura di noi, raccogliere le idee, intuizioni, visioni e consapevolezze che nascono in noi e restare in ascolto, pronti a captare i segnali favorevoli per riemergere e rinascere (**Albedo**). Secondo i mistici l’inverno è il tempo in cui, mediante la solitudine, l’essere umano ha l’opportunità di avvicinarsi davvero a Dio e alla natura ed ecco che quella malinconia si trasforma in attesa. In questa fase di raccoglimento, entriamo in contatto con l’ **energia femminile (Anima)** e **maschile (Animus)** che è presente in ognuno di noi.
Quando queste due energie si uniscono se ne forma una terza detta creativa e noi (Natura) diventiamo creatori.  Ed è così che all’inverno, che rappresenta la morte, segue la **primavera** che, non a caso, **simboleggia la rinascita**. Ed ecco che lentamente  i germogli si aprono, i fiori sbocciano, il profumo dolciastro del nettare attira gli insetti, i boschi si ripopolano di animali che si svegliano dal letargo invernale e rianimati dall’amore sembrano usciti di senno e gridare “in barba al pericolo, sono vivo!”. In primavera tutto sembra pieno di vita e gioviale proprio come i bambini, infatti questa stagione rappresenta l’infanzia. A seguire c’è l’**adolescenza, rappresentata dall’estate**. E qual è l’emozione predominante dei rivoltosi adolescenti? La *rabbia* naturalmente è proprio questa che predomina e caratterizza la stagione estiva. Dal punto di vista della natura, in estate l’acqua scarseggia e quindi devono faticare di più per prendere l’acqua dal terreno. Un po’ me li immagino gli alberi, lì a brontolare nell’attesa che arrivino le piogge autunnali, stanchi dopo aver prodotto tutto quel bendidio di fiori. 
Quando l’**autunno** porta le ancora tiepide piogge, gli alberi e le piante fanno la scorta d’acqua e cominciano a risparmiare le energie e i nutrimenti per l’inverno. Anche gli alberi, come molti animali si preparano al letargo. Come le latifoglie lasciano che le foglie cadano con il vento per dedicare le energie a cose più importanti per loro in quel momento, così cadono le nostre maschere per svelare parti di noi, ancora sconosciute. L’autunno ci invita a non nasconderci dietro il ricordo di ciò che siamo stati ma ci invita e scoprire (letteralmente) nuove parti di noi, a venire a contatto con le nostre emozioni e a mostrare al mondo la nostra autenticità (https://www.animafaarte.it/l-autunno-dell-anima/).

![Connessione tra stagioni ed elementi](/images/stagioni_ed_elementi.png)

![attività stagionali](/images/tabella_activity.png)


**I 4 ELEMENTI:**

**TERRA** – elemento associato all’energia femminile ma dell’essere maschile, cioè ***Anima***. 

![Immagine terra](/images/terra.webp)

Richiama caratteristiche come accoglienza, fertilità, creatività, nutrimento, pazienza, forza e costanza, rinascita e rinnovamento. 
Simbolo geometrico : ![Simbolo della terra](/images/terra_simbolo.png)     
Simbolicamente rappresenta madre terra, il grembo materno, radici, quindi antenati, ed è collegato al 1° chakra.
Punto di riferimento: Nord
Stagione: inverno
Nel mondo iniziatico, la terra costituisce il primo altare  legato all’energia femminile del maschile, cioè all’Anima. Il **lato ombra** di questo altare è la ***paura per la perdita di ciò che ci da sostentamento/delle nostre risorse primarie fondamentali***. Pertanto questo altare rappresenta il **corpo fisico**. L’altare della terra si trova alla base della piramide ed è quello con la superficie più grande. Infatti la terra è l’elemento di tutta la natura e contiene il regno minerale, vegetale e animale. Rappresenta la materia primordiale per questo considerato il più sacro e divino dei 4 elementi. Nel cammino iniziatico rappresenta il primo passo verso la Conoscenza come simbolo di auto-trasformazione. Non a caso nelle varie storie e racconti i protagonisti raggiungono luoghi speciali dove avrà luogo la loro trasformazione spirituale. Alcuni di questi luoghi e simboli sono: 
- ***caverna***: luogo oscuro e spesso ostile e pericoloso che simboleggia il passaggio per l’oltremondo e ha come significato iniziatico il passaggio dall’oscurità alla luce quindi dall’ignoranza alla conoscenza.
- ***valle***: raffigura l’utero della terra e richiama il ricettacolo delle forze celesti rappresentando figurativamente un luogo di fecondità e di trasformazione.
- ***montagna***: come immagine dell’immobilità e dell’immutabilità favorisce la calma e la contemplazione. In molte storie rappresenta la casa degli dei. La casa nella numerologia antica è collegato al numero 4 che simboleggia Urano (protezione divina). Simbolicamente la montagna rappresenta l’ascensione spirituale.
- ***foresta***: luogo sacro e iniziatico per eccellenza. Simboleggia il subconscio, l’accesso alla conoscenza, alla verità e ai misteri che rendono l’iniziato partecipe di una saggezza durevole nel tempo. Dualità tra ricchezza e ostilità. Luogo per la rigenerazione iniziatica e l’inizio di un nuovo ciclo di vita. Le donne delle tribù antiche solevano ritirarsi nel bosco o sulle montagne durante il ciclo mestruale.
- ***albero***: partecipa ai tre stati costituenti l’Universo (Mondo di Sotto con le radici-antenati; Mondo di Mezzo con il tronco e il Mondo di Sopra con i rami che tendono verso il cielo, verso gli dei). Simboleggia l’ascensione verso l’alto e richiama saggezza, sacralità e potenza divina, nobiltà d’animo. Nella tradizione del Nord, così come in molte altre Tradizioni antiche, la conoscenza viene spesso trasmessa dall’elemento femminile a colui che supera le prove iniziatiche che gli vengono poste dinnanzi.
**Attività:** Seppellirsi nelle foglie secche, fare sculture con il fango o con la sabbia. Decorare il corpo con la terra.

**ACQUA** - elemento associato all’energia femminile del femminile. 

Richiama caratteristiche **adattabilità, calma, temperanza, passività e ricettività**. 
Simbolo geometrico:       
L’acqua ha una grande valenza esoterica e rappresenta la **rigenerazione** e la **purificazione**. Dalla sorgente in cui nasce, pian piano giunge al mare, diventando prima torrente e poi fiume. Tutto questo in un processo di continua trasformazione che è la sua vera forza. Questo elemento scorre nelle profondità della Terra. Trapassa la materia oscura e densa, torna in superficie portando con se energie segrete (https://www.mitiemisteri.it/significato-degli-elementi-naturali/acqua#:~:text=L'Acqua%20ha%20una%20grande,inteso%20come%20mezzo%20della%20rigenerazione). 
Simbolicamente rappresenta madre la grande Madre Universale, la matrice che sotto forma di liquido amniotico e delle acque primordiali preserva e dà inizio alla vita. L’acqua è collegata al 2° chakra, sessualità.
Altri simboli sono il calice, il vaso o coppa, i simboli vulvari, le coppelle scavate nelle rocce, il cuore, il Santo Graal, il pozzo, la sorgente, lo specchio d’acqua, il fiume, le lacrime.
- ***Coppa*** o ***crogiolo*** o ***calderone*** = rappresenta un vaso aperto, che permette di filtrare le impurità e ogni altro aspetto indesiderato che viene espulso tramite evaporazione, così come di accogliere sostanze e forze provenienti dall’universo spirituale, per esempio tramite formazione di sostanze solide, cristallizzazione o separazione delle varie sostanze (polarizzazione). Indica il Graal come simbolo salvifico (contenitore del sangue di Cristo) (http://www.kuthumadierks.com/pageopen.asp?r=siam&id=187 ) 
- ***fiasco*** o ***storta*** = abbiamo tutto quel che ci serve all’interno della sfera della nostra storta interiore e ci affidiamo per la realizzazione del cambiamento interiore alle sole forze che in quel momento abbiamo in noi.
- ***fonte, fontana e sorgente*** = significato di scorrere, e per alcuni, deriva da una probabile radice sanscrita (dhanvati, ciò che scorre). Indica l’energia vitale e il collegamento con il tempo che scorre. In generale indica il trascorrere delle cose, con il trasferimento ed il trasporto. radice latina fundere (quindi sciogliere, squagliare, ecc.) connessa ovviamente con la capacità di pulire, purificare, dissolvere.
La fontana, la fonte e la sorgente sono quindi collegate alla vita, all’immortalità, alla giovinezza. (https://www.simmetria.org/sezione-articoli/articoli-alfabetico/82-simbolismo-alchimia-ermetismo/421-sorgenti-e-fontane-della-giovinezza-di-clanzi ). Nei miti celtici la fontana di Danan permetteva ai guerrieri feriti nella battaglia di Mag Tured di guarire e di riprendere le forze. La fonte inoltre indica appunto la sua caratteristica di passaggio in una nuova vita (es. fonte battesimale o acquasantiera).
- ***pioggia*** = considerata dagli  abitanti delle zone montuose del Vietnam come medicamento e come dono di immortalità che rigenera la natura. Nel Corano la pioggia è considerata un segno divino.
Anche l’acqua come il fuoco presenta la dualità vita/morte e rigenerazione/distruzione e purificazione/distruzione, ne è un esempio la fontana di Barenton, nascosta nella foresta di Brocelandia, che ha la virtù particolare di risanare ma anche di scatenare tempeste o come quella in cui si specchiò e mori Narciso o quella che costò la vita ad Atteone.( https://www.simmetria.org/sezione-articoli/articoli-alfabetico/82-simbolismo-alchimia-ermetismo/421-sorgenti-e-fontane-della-giovinezza-di-clanzi )
Secondo altare collegato al corpo emozionale, quindi sensazioni, emozioni, stati d’animo etc…Il suo **lato ombra** è il **senso di colpa**.

**Punto cardinale:** Ovest.

**Stagione:** Autunno

**Attività:** danza della pioggia; scrivere paure e cose che vogliamo lasciare su dei pezzi di carta con i pennarelli colorati, immergerli in una bacinella d’acqua e osservare le parole svanire. Innaffiare la propria piantina con amore. Ciascun bambino prepara un intruglio con quello che trova in natura e mischia il tutto in una coppa con l’acqua e gli altri bambini deve indovinare cosa c’è dentro senza vedere ma solo toccando l’intruglio.

**FUOCO** - azione centrifuga, invadente, dinamismo, vitalità, forza.

Nel mondo sciamanico e alchemico indica l’energia maschile del maschile. Cioè l’energia maschile per eccellenza al polo opposto dell’acqua che come abbiamo visto rappresenta invece l’energia femminile per eccellenza. Il fuoco è l’elemento caratteristico del 3° altare, che rappresenta il corpo mentale. Come virtù ha l’intelletto, la forza e come lato ombra l’ego.
Simbolo geometrico: 
Rappresenta il numero 3 che nella numerologia caldea è associato a Giove (figlio del Sole, indicato dal numero 1, e dalla Luna, numero 2).
Simbolicamente rappresenta trasformazione e purificazione e nei racconti e miti viene illustrato con la fiamma e con i raggi.
I celti lo rappresentavano con l’ Arwen, la tripla fiamma, che portava con sé il concetto celtico di illuminazione, ispirazione e l'unificazione totale delle polarità legato alla dea Arwen, che come ogni divinità porta con sé il concetto di trinità (es: padre, figlio e spirito nella cultura Cattolica).
Secondo la cultura  Maya il fuoco è un unificatore poiché ha caratteristiche inerenti la consapevolezza cosmica, basti pensare all’incenso, utilizzato nelle pratiche religiose di ogni cultura come purificazione dell’ambiente e come unione con il divino. (https://simbolisignificato.it/simboli-natura/simboli-del-fuoco )
**Punto cardinale:** Sud
**Stagione:** Estate
Tappa dell’evoluzione della vita: **Maturità**
**Attività:** fare nidi con la paglia o rametti raccolti in natura. Raccogliere rametti secchi per fare il falò. 


**ARIA** rappresenta l’energia maschile del femminile, chiamata **Animus**.

![Immagine aria](/images/aria.jpg)

L’aria rappresenta il 4° altare ed è qui che si incontra la qualità dell’amore incondizionato.
Questo elemento è associato a tutti i **processi mentali**, l’**intuizione** e in generale della **mente**. E’ un elemento creativo ed è quello che permette ogni forma di **manifestazione**. E’ spesso associato alla divinazione e alla purificazione.
Simbolicamente rappresenta l’alba e tutti gli animali volanti.
Simbolo geometrico: ![Immagine aria](/images/aria_simbolo.webp)       
L’aria è rappresentata dal ***rombo*** e diverse tribù native del nord come Apache, Navajo e Hopi lo usano per  proteggere e invocare la potenza delle quattro direzioni, interessante è notare che esso rappresenta anche il simbolo della vita e, interpretato a questo modo, i lati simboleggiano:
Unità, Libertà, Eternità, Solidità (https://simbolisignificato.it/simboli-natura/simbolo-aria-significato )

Per i nativi americani, il vento sembra essere riconosciuto come messaggero divino, in grado di manipolare l'energia invisibile.
Tappa dell’evoluzione della vita: **Pienezza**
**Punto cardinale:** Est
**Stagione:** Primavera
**Attività:** animare le nuvole, fare evaporare l’acqua con delle erbe aromatiche in infusione


**Altre attività**

Costruzione dell’ottaedro dell'Anno Magico collegate al Ciclo della Natura: https://www.ilcerchiodellaluna.it/pag_set_frame.htm?central_Ruota.htm



*FONTI:*

https://anima.tv/cesareperi/2018/01/22/41-le-stagioni-colori-linverno/
https://www.animafaarte.it/l-autunno-dell-anima/ 
http://polisemantica.blogspot.com/2019/06/le-stagioni-e-i-loro-simboli.html
https://www.albedoimagination.com/2014/12/le-quattro-fasi-dellalchimia/
https://spiraglidiluce.org/2018/03/20/rituale-per-lequinozio-di-primavera-2018/
https://www.silentevolution.net/docs/Dispensa-Agricoltura-Sinergica.pdf
https://passioneinverde.edagricole.it/agricoltura-sinergica-e-permacoltura-elementi-base-per-fare-un-orto/
https://isimbolinellacomunicazione.wordpress.com/tag/calice/#:~:text=La%20mano%20con%20la%20punta%20rivolta%20verso%20il%20basso%2C%20al,acqua%2C%20la%20caverna%2C%20ecc.
https://www.visionealchemica.com/i-4-elementi-acqua-aria-fuoco-terra/ 
https://www.gamestormsiena.it/2019/05/el-mundo-o-la-tavola-delle-4-stagioni-gioco-medievale/
https://www.wattpad.com/823860365-stregoneria-pratica-wicca-paganesimo-e-tanto-altro 
https://www.ilcerchiodellaluna.it/pag_set_frame.htm?central_Ruota.htm
https://simbolisignificato.it/simboli-natura/simboli-del-fuoco
https://www.simmetria.org/sezione-articoli/articoli-alfabetico/82-simbolismo-alchimia-ermetismo/421-sorgenti-e-fontane-della-giovinezza-di-clanzi
https://simbolisignificato.it/simboli-natura/simbolo-aria-significato
http://www.kuthumadierks.com/pageopen.asp?r=siam&id=187
https://www.mitiemisteri.it/significato-degli-elementi-naturali/acqua#:~:text=L'Acqua%20ha%20una%20grande,inteso%20come%20mezzo%20della%20rigenerazione
https://spiraglidiluce.org/2018/03/20/rituale-per-lequinozio-di-primavera-2018/
https://news.robadadonne.it/equinozio-di-primavera-perche-e-oggi-e-5-rituali-magici-per-godere-dei-suoi-influssi/
https://www.phedros.com/equinozio-primavera-rituale
Alonso del Rio – I 4 altari la via per l’ ayahuasca (libro)
Michele Giovagnoli – Alchimia selvatica (libro)
